# CHANGELOG

## 2010-05-31

Хэд хоног чөлөө заваараа оролдсоор coder.mn сайтыг шинэчиллээ. Хэдхэн цагийн дараа шинэ хувилбар онлайн болсон байх болно. Шинэчлэлт хийсэн зорилго бол илүү энгийн болгох, ажиллагааг сайжруулах байв. Хийгдсэн өөрчлөлтүүд:

 * Хэрэглэгчийн нэр дотроос зарим содон тэмдэгтүүдийг хассан. Тухайлбал налуу зураас, хаалт гэх мэт. Тэгэхээр зарим хэрэглэгчдийн логин нэр солигдсон байгаа гэсэн үг. Нууц үг сэргээх линкээр ороод бүртгүүлсэн имэйлээ оруулвал хэрэглэгчийн нэрийг нууц үг сэргээх линкийн хамт илгээх болно.
 * Нууц үг хадгалах энкриптлэл солигдсон. Иймд хуучин нууц үгээрээ орж чадахгүй гэсэн. Вэб дээр нууц үгсийг тэр чигээр хадгалдаггүй учраас нууц үг сэргээх линкээр орж нууц үгээ шинэчлэхээс өөр аргагүй гэсэн үг.
 * Өөрийн зургийг оруулах боломжийг хассан. Оронд нь gravatar ашиглах болсон. Gravatar.com руу ороод зургаа оруулчвал coder.mn дээр зураг тань гараад ирэх болно.
 * Хэрэглэгчийн нэр нууц үгээр орохоос гадна, openid хэрэглэж нэвтрэх боломжтой болсон.
 * Бодлого, хичээл оруулахад файл хавсаргадаг боломжийг хассан. Хэрэв зураг, код мэтийг хавсаргах шаардлагатай бол tinypic.com, youtube.com зэрэг вэб сайтууд дээр байрлуулаад линкийг нь оруулах хэрэгтэй. Энэ нь сэрвэр дээр зай хэмнэхдээ биш вэб ачаалагдах хурдыг нэмж байгаа давуу талтай.
 * Бодлогод оноо оруулахгүй, харин 4 түвшинтэй болгосон. Үүнтэй холбоотойгоор хэрэглэгчдийн нийт оноо бас өөрчлөгдсөн.
 * Бодлого шалгах системд нилээн өөрчлөлт орсон тул бүх бодолтыг дахин шалгаж оноог шинэчилсэн байгаа.
 * gcc 4.1 хувилбар луу шилжсэн тул зарим бодолт компайл хийгдэхгүй болсон байсныг зассан. Ихэвчлэн C++ дээр бодсон бодолтод header файл оруулахаа мартсан байсан.
 * Өмнөх бодлого шалгах систем санах ойн хязгаарыг жаахан алдаатай тооцдог байсныг засахыг оролдсон. Шинэ шалгагчаар үзэхэд зарим бодлого санах ойн хязгаарыг давахгүй болсон тохиолдол гарч байна лээ.
 * Ажил захиалдаг, хийж гүйцэтгэдэг хэсгийг хассан. Учир нь хэн ч хэрэглэхгүй байсан.
 * Зарим бага сага өөрчлөлтийг энд дурьдсангүй орхив. Өнөө хүртэл тасалдах, зогсох зэрэг асуудал олон байсан боловч, хэрэглэсээр ирсэн тэвчээртэй кодерууддаа баярлалаа.
